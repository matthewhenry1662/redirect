## HET EVANGELIE VAN MARKUS

Markus plaatst meestal alleen de gebeurtenissen bij elkaar die hij uitvoeriger dan de overige Evangelisten te boek heeft  gesteld  en  hij voegt  daarbij veel kleine bijzonderheden die de medegedeelde gebeurtenissen in het  bijzonder  aanschouwelijk  maken; reden te meer  voor elke bijbellezer, om hem steeds met de andere Evangelisten te vergelijken; langere redenen laat hij gewoonlijk weg. Dit Evangelie geeft ons op deze wijze van de Heiland als handelend persoon een krachtige, levendige, kernachtige voorstelling. Het eerste Evangelie was vooral voor  Christenen  uit  de  Joden  geschreven,  het  tweede  (Markus)  deelt  de  belangrijkste berichten in het eerste meegedeeld en nog enige andere, die daar verzwegen zijn, in deze vorm mee, als meer bevattelijk voor Christenen uit  de heidenen. Voor hen is  ook in het bijzonder het derde Evangelie (Lukas) bestemd, terwijl het laatste (Johannes), onder Griekse heidenen  geschreven,  voor  geen  bepaalde  soort  van  lezers  is  bestemd,  maar  geschreven schijnt  voor  de  Christenen  die  na  de  verwoesting  van  Jeruzalem  reeds  meer  tot  een samenverbonden geheel waren verenigd.

